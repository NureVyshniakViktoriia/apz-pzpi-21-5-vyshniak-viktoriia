1 BUSINESS REQUIREMENTS (БІЗНЕС-ВИМОГИ)
1.1 Background (Передумови)


У сучасному світі рух пет-френдлі набирає великої популярності серед любителів та захисників тварин. Люди все більше усвідомлюють важливість догляду за своїми домашніми улюбленцями та дбають про їхнє здоров’я.
Багато людей стали відповідальніше ставитися до вакцинації, стерилізації, лікування тварин, а також їх гігієни та зовнішнього вигляду. Набувають популярності такі відносно нові послуги, як чистка зубів тваринам, грумінг тощо. Також люди із задоволенням беруть з собою своїх домашніх улюбленців всюди, де це можливо, отже, все більше закладів приймають ці зміни та приєднуються до політики пет-френдлі.
Але навіть найкращий догляд за твариною не виключає випадків її втрати або смерті. Для запобігання цих ризиків власникам тварин необхідно мати доступ до місцеперебування тварини в реальному часі та можливість отримувати актуальну статистику показників здоров’я домашнього улюбленця.
Разом із появою установ пет-френдлі таких, як кафе, салони краси, спортивні зали, ветеринарні клініки, збільшується ризик загрози та безпеки суспільства через можливу відсутність щеплень від сказу у тварин-відвідувачів відповідних установ. Відсутність щеплень може призвести до поширення захворювань серед інших тварин, а також становити загрозу для здоров’я людей, які перебувають в цьому середовищі. Наявність системи контролю за наявністю щеплень зможе забезпечити безпеку усіх відвідувачів: як тварин, так і їх власників, надаючи доступ до закладу тільки з тваринами, що мають усі належні щеплення та медичні документи. 
До того ж, через високу конкуренцію на ринку пет-френдлі існує необхідність у індивідуальному підході до клієнту та високому рівні задоволеності відвідувачів. Наявність інформації про уподобання та особливості характеру кожної тварини допоможе персоналу краще задовольняти їхні потреби та створювати позитивний користувацький досвід для кожного гостя. 
Крім цього, у багатьох країнах Європи посилені закони щодо захисту особистих даних, такі, як GDPR. Через це з’являється потреба у підході, що буде відповідати законодавчим вимогам, оминаючи проблеми з ідентифікацією людини через профіль її тварини. Даний підхід надасть змогу зберігати конфіденційність особистих даних, забезпечуючи при цьому ефективну роботу установ пет-френдлі.
Даний програмний продукт спрямований на забезпечення безпеки, підвищення рівня сервісу у відповідних установах пет-френдлі та наданні можливості якісного догляду за твариною, контролю її здоров’я та місцезнаходження за допомогою спеціальних міток на ошийнику, створюючи надійне та ефективне середовище для власників тварин та персоналу пет-френдлі закладів.


1.2 Business Opportunities (Бізнес-можливості)


«PawPoint» призначений для забезпечення безпеки, покращення обслуговування в установах пет-френдлі та надання якісного догляду за домашніми улюбленцями, створюючи надійне та ефективне середовище для власників тварин і персоналу відповідних закладів. 
Серед аналогів «PawPoint» можна виділити наступні програмні системи: Animal ID та JetVetPass, які також спрямовані на автоматизацію та полегшення процесів у догляді за тваринами.
Animal ID – це система ідентифікації тварин, яка використовує мікрочіпи для надання унікального ідентифікатора кожній тварині. Це дозволяє швидко та ефективно встановлювати власника та відновлювати втрачених та загублених тварин. Крім цього, мікрочіпи, використовувані системою, мають тривалий термін служби, що гарантує надійну роботу системи протягом довгострокового періоду.
Переваги «PawPoint»:
– можливість не тільки ідентифікувати тварину, але й відстежувати її актуальні показники здоров’я; 
– дозволяє зберігати інформацію про уподобання та особливості кожної тварини, що допомагає персоналу закладу надавати індивідуалізований догляд.
JetVetPass – це цифрова медична платформа для тварин, яка надає власникам доступ до медичної інформації про своїх улюбленців, включаючи історію хвороб та вакцинацій. Вона спрощує ведення медичної документації та забезпечує зручний спосіб моніторингу здоров’я та догляду за тваринами.
Переваги «PawPoint»:
– фокусується не лише на роботі ветеринарних клінік, а на інших закладах пет-френдлі (ресторанах, спортивних залах тощо); 
– сприяє безпеці не лише для тварин, а й для відвідувачів закладу, шляхом контролю за наявністю необхідних щеплень та інформацією про тварину через автоматичну відправку повідомлення адміністратору  при вході у відповідну установу.
Монетизація програмного продукту, що створюється, полягатиме у наявності платної підписки на послуги для контролю за здоров’ям та місцезнаходженням тварин та отримання відсотку за розміщення установи пет-френдлі в межах сервісу. Майбутнє розширення клієнтської бази, використання програми лояльності, робота з брендами товарів для тварин та рекламні інтеграції також можуть сприяти збільшенню доходів.


2 VISION OF THE SOLUTION (КОНЦЕПЦІЯ РІШЕННЯ)
2.1 Vision Statment (Окреслення концепції)


Головне призначення програмної системи «PawPoint» – забезпечувати контроль над поточним місцезнаходженням тварини та її показниками здоров’я, сприяти покращенню рівню сервісу та безпеки в установах пет-френдлі. «PawPoint» слугуватиме утилітою для дотримання норм безпеки в громадських закладах, автоматично надаватиме інформацію про кожного з улюбленців-відвідувачів установи та заклади-партнери застосунку для отримання статистики за кількістю вакцинованих та щеплених тварин.
Потужні зчитувачі миттєво скануватимуть мітки на ошийниках тварин та надсилатимуть адміністраторам PUSH-повідомлення з відповідною до налаштувань профіля господарем та типу установи інформацію про наявні щеплення, особливості породи та догляду для кожної зареєстрованої тварини, що сприятиме позитивному користувацькому досвіду та підвищенню безпеки в межах конкретного закладу. Крім цього, сервіс ставить на меті спрощення процесу нагляду за твариною, контролюючи її поточне перебування та надаючи актуальну статистику з показників температури тіла тварини за обраний проміжок часу. Наприклад, далеко не кожен господар хоче витрачати час та підвищувати рівень стресу у домашнього улюбленця під час вимірювання температури, годинами шукати пет-френдлі заклад поруч.
До того ж, у світі спостерігається посилення обмежень та відповідних заходів щодо доступу до особистої інформації та її поширення. Система «PawPoint» дозволить вирішити дану проблему шляхом ідентифікації людини за її домашнім улюбленцем.


2.2 Major Features (Головна функціональність)


Головний функціонал сервісу «PawPoint» поділяється на серверну, IoT-, Web- та Mobile-частини та включає:
MF-1: Управління закладами пет-френдлі. Адміністратор зможе створювати заклад пет-френдлі, заповнювати актуальну інформацію щодо послуг для тварин, власноруч налаштовувати його та за потреби видаляти.
MF-2: Перегляд інформації по відвідувачах установи. Адміністратор зможе отримувати інформацію по наявних тварин-відвідувачів шляхом надсилання системою йому відповідного повідомлення при скануванні мітки на ошийнику тварини.
MF-3: Пошук, сортування та фільтрація установ пет-френдлі.
MF-4: Міні-магазин з одягом та смаколиками для домашніх улюбленців з можливістю бронювання та замовлення онлайн.
MF-5: Створення системи лояльності для користувачів з промокодами та знижками у закладах-партнерах. Користувач зможе накопичувати бонуси та отримувати подарунки.
MF-6: Рейтингова система закладу пет-френдлі. Користувач матиме змогу оцінювати відвідувану установу.
MF-7: Статистика по кількості вакцинованих тварин. Кожний заклад матиме можливість отримувати інформацію з вакцинації по кожній з тварин-відвідувачів для ведення звітності.  
MF-8: Створення профілю домашніх улюбленців. Користувач зможе реєструвати кожну з тварин, заповнювати її особисту інформацію та обмежувати публічний доступ до конкретних даних тварини.
MF-9: Контроль над поточним місцеперебуванням домашньої тварини. Користувач зможе відстежувати місцезнаходження тварини на карті за допомогою відповідної мітки на ошийнику тварини.
MF-10: Контроль над показниками здоров’я домашнього улюбленця. Користувач матиме можливість отримувати статистику по температурі тіла тварини протягом дня (з можливістю настройки часових проміжків її заміру). 
MF-11: Ведення щоденнику здоров’я тварини. Користувач зможе вести облік медичних документів домашнього улюбленця, завантажувати інформацію про вакцинацію та/або щеплення.
MF-12: Відстеження тварини в реальному часі на карті. Користувач зможе переглядати місцезнаходження власного улюбленця та інших тварин сервісу (з дозволу їх власників) на карті.
MF-13: Сигнал екстренного оповіщення. Користувач зможе подати сигнал SOS, який за потреби сповістить усіх користувачів сервісу про зникнення тварини.
MF-14: Улюблені заклади. Користувач зможе додавати заклади пет-френдлі, що сподобались в обране та робити нотатки.
MF-15: Історія відвіданих установ. Користувач матиме змогу переглядати історію відвідування по всім установам та по кожній установі окремо.


3 SCOPE AND LIMITATIONS (РАМКИ ТА ОБМЕЖЕННЯ)
3.1 Scope of Initial Release (Рамки первинного випуску)


Бізнес-логіка «PawPoint» ґрунтується на ряді операцій, що включають в себе функціонал для господарів домашніх улюбленців, власників установ пет-френдлі та адміністраторів системи. 
Функціонал серверної частини:
F-1: Можливість реєструвати установу пет-френдлі в застосунку, власноруч налаштовувати її та за потреби видаляти для адміністратора системи.
F-2: Можливість отримувати повідомлення з даними тварин-відвідувачів установи адміністратором у застосунку.
F-3: Можливість створювати та заповнювати профілі домашніх тварин.
F-4: Можливість створювати, редагувати та видаляти записи в щоденнику здоров’я тварини та завантажувати необхідні медичні документи.
F-5: Робота з сесіями користувачів.
F-6: Пошук, сортування, фільтрація пет-френдлі установ.
F-7: Управління резервними копіями та сертифікатами.
F-8: Збір аналітичних даних щодо показників здоров’я тварини для формування статистики шляхом взаємодії з розумними пристроями.
F-9: Можливість ставити оцінку обраному закладу пет-френдлі.
F-10: Можливість конфігурувати розумні пристрої через програмний інтерфейс адміністраторам установи.
Web-функціонал:
F-1: Можливість реєструвати установу пет-френдлі в застосунку, власноруч налаштовувати її та за потреби видаляти для адміністратора системи.
F-2: Можливість отримувати статистику за кількістю щеплених тварин в межах установи.
F-3: Можливість створювати та заповнювати профілі домашніх тварин.
F-4: Можливість створювати, редагувати та видаляти записи в щоденнику здоров’я тварини та завантажувати необхідні медичні документи.
F-5: Пошук (за назвою), сортування (за зваженим рейтингом) та фільтрація пет-френдлі установ.
F-6: Можливість ставити оцінку обраному закладу пет-френдлі.
F-7: Можливість конфігурувати розумні пристрої через програмний інтерфейс адміністраторам установи.
F-8: Можливість управляти усіма користувачами системи та відповідними установами адміністратором системи.
Mobile-функціонал:
F-1: Можливість отримувати повідомлення з даними тварин-відвідувачів установи адміністратором у застосунку.
F-2: Можливість переглядати записи в щоденнику здоров’я тварини та завантажувати необхідні медичні документи.
F-3: Можливість отримувати інформацію про поточне місцезнаходження домашньої тварини. 
F-4: Можливість моніторингу показників температури тварини протягом дня.
F-5: Пошук (за назвою), сортування (за зваженим рейтингом) та фільтрація пет-френдлі установ.
F-6: Можливість ставити оцінку обраному закладу пет-френдлі.
IoT:
F-1: Надсилання PUSH-повідомлення адміністратору установи шляхом сканування мітки на ошийнику тварини.
F-2: Отримання даних про актуальне місцеперебування тварини за допомогою трекеру GPS на ошийнику тварини.
F-3: Отримання температурних показників тварини протягом дня за допомогою датчику температури, розташованому на ошийнику тварини.
Для формування рейтингу пет-френдлі установи недостатньо лише середньої оцінки, тому буде використано розрахунок метрики популярності установи за допомогою зваженого рейтингу (формула 3.1). У цьому й полягає реалізація бізнес-логіки, за допомогою якої можна правильно оцінити певний заклад пет-френдлі. 

Weighted Rating (WR) =(v/(v+m)⋅R)+ (m/(v+m)⋅C)                                    (3.1)
де v – кількість оцінок установи пет-френдлі; 
m – мінімальна кількість оцінок у вибірці; 
R – середній рейтинг конкретного заклад; 
С – середнє значення рейтингу серед усіх закладів пет-френдлі.

Щодо адміністрування у системі, сервіс матиме адміністративну панель для налаштування установ пет-френдлі з можливістю налаштувати пристрої для зчитування інформації про тварин. 
Також у сервісі для користувача буде запропоновано дві мови: українська та англійська. Локалізація буде реалізована шляхом застосування відповідних кодових таблиць символів та відображенні відповідного формату дати. 
Щодо захисту даних, можна виділити наступні пункти: 
– усі паролі та медичні документи зберігаються в базі даних у закодованому вигляді: паролі від профілів кодуються за шифром Blowfish, медичні довідки шифруються за допомогою алгоритму AES; 
– використовується JWT-авторизація із застосуванням симетричного ключа.


3.2 Scope of Subsequent Releases (Рамки наступних випусків) 


У майбутніх релізах сервісу можна буде виділити наступну функціональність:
F-1: Інтеграція з наявними реєстрами ведення обліку тварин для автоматичного отримання інформації щодо проведених щеплень при реєстрації тварини.
F-2: Інтеграція з брендами, що спеціалізуються на товарах для домашніх улюбленців. Користувач зможе зручно передивлятись товари для тварин в межах сервісу та створювати власну карту лояльності для отримання знижок у брендів-партнерів.
F-3: Історія відвіданих закладів пет-френдлі. 
F-4: Відстеження місцезнаходження домашнього улюбленця в реальному часі на карті. 
F-5: Можливість подати сигнал екстренного оповіщення про зникнення тварини. 


4 BUSINESS CONTEXT (БІЗНЕС-КОНТЕКСТ)
4.3 Operating Environment (Робоче середовище)


Серверна частина системи представлена ASP.NET Core Web API-застосунком, написаним на об’єктно орієнтованій мові програмування C# та платформі .NET 6. Авторизація буде виконана за допомогою JWT з використанням симетричного ключа.
Для зберігання даних та керування ними використовується СУБД MS SQL Server. Для зв’язку серверної частини з БД застосовується ORM Entity Framework Core.
Frontend-частина реалізована за допомогою Angular 17 з використанням HTML, CSS та мови програмування TypeScript. 
Для Mobile-частини було обрано мову програмування Kotlin та Android IDE.
IoT реалізується за допомогою платформи Arduino, середовища розробки Arduino IDE та мови програмування C++. Для підключення до системи використовується модуль Wi-Fi, а процес взаємодії відбувається через HTTP-запити.
Обмін даними клієнтів з Backend-частиною буде відбуватися за допомогою мережевих протоколів HTTP/HTTPS.
Крім цього, для реалізації основного функціоналу було обрано Google map API для роботи з картами та місцезнаходженням тварини.
Обраний технологічний стек забезпечить можливість легкого масштабування та підтримки програмного продукту.
Для забезпечення надійності системи передбачається застосування стратегій резервного копіювання даних, балансування навантаження та постійного моніторингу роботи серверів. 

